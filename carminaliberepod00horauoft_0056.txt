Î™ 2 HORATI CARMINUM

tu pias laetis animas reponis
sedibus virgaque levem coerces
aurea turbam, superis deorum
gratus et imis. 20

XI.

Tu ne quaesieris (scire nefas) quem mihi, quem tibi
finem di dederint, Leuconoe, nec Babylonios

temptaris numeros. ut melius, quicquid erit, pati,

seu pluris hiemes seu tribuit Iuppiter ultimam,

quae nunc oppositis debilitat pumicibus mare 5
Tyrrhenum. sapias, vina liques et spatio brevi

spem longam reseces. dum loquimur, fugerit invida
aetas: carpe diem, quam minimum credula postero,

XII.

Quem virum aut heroa lyra vel acri

tibia sumis celebrare, Clio,

quem deum? cuius recinet iocosa
nomen imago

aut in umbrosis Heliconis oris 5
aut super Pindo gelidove in Haemo?
unde vocalem temere insecutae

Orphea silvae

arte materna rapidos morantem
fluminum lapsus celerisque ventos, 10
blandum et auritas fidibus canoris

ducere quercus.

xl. 3-6, The punctuation is that of Bentley and Munro. Many
editors put a note of exclamation at pati and a comma at Tyrrhenum.

