106 HORATI CARMINUM

dixitque tandem perfidus Hannibal:
‘cervi‚ luporum praeda rapacium, 50
sectamur ultro, quos opimus
fallere et effugere est triumphus.

gens, quae cremato fortis ab Ilio
iactata Tuscis aequoribus sacra
natosque maturosque patres 55
pertulit Ausonias ad urbeS,

duris ut ilex tonsa bipennibus
nigrae feraci frondis in Algido,
per damna, per caedes, ab ipso
ducit opes animumque ferro. 60

non hydra secto corpore firmior
vinci dolentem crevit in Herculem,

monstrumve submisere Colchi

maius Echioniaeve Thebae.

merses profundo: pulchrior exsilit,· 65
luctere: multa proruet integrum ·
cum laude victorem geretque
proelia coniugibus loquenda.

Carthagini iarn non ego nuntios
mittam superbos: occidit, occidit 70
spes omnis et fortuna nostri
nominis Hasdrubale interempto-⁹

nil Claudiae non perficient manus,
quas et benigno numine Iuppiter
defendit et curae sagaces 75
expediunt per acuta belli.

65. Most Mss. have evenit: two only exiet. The reading exsilit
(or exilit) is from Rutilius Numatianus, a poet of the 5th cent.

