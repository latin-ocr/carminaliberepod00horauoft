108 HORATI CARMINUM

quis Parthum paveat, quis gelidum Scythen, ²5
quis Germania quos horrida parturit
fetus, incolumi Caesare? quis ferae

bellum curet Hiberiae?

condit quisque diem collibus in suis
et vitem viduas ducit ad arbores ; 30
hinc ad vina redit laetus et alteris

te mensis adhibet deum 3

te multa prece, te prosequitur mero

defuso pateris, et Laribus tuum

miscet numen, uti Graecia Castoris 35
et magni mernor Herculis.

‘longas o utinam, dux bone, ferias
praestes Hesperiae 1’ dicimus integro
sicci mane die, dicimus uvidi,
cum sol Oceano subest. 40

VI.

Dive, quem proles Niobea magnae
vindicem linguae Tityosque raptor

sensit et Troiae prope victor altae
Phthius Achilles,

ceteris maior, tibi miles impar, 5
filius quamvis Thetidis marinae
Dardanas turris quateret tremenda

cuspide pugnax.

ille, mordaci velut icta ferro
pinus aut impulsa cupressus Euro, 10
procidit late posuitque collum in

pulvere Teucro.

