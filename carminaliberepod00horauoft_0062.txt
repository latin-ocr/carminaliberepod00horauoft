18 HORATI CARMINUM

non Dindymene, non adytis quatit
mentem sacerdotum incola Pythius,
non Liber aeque, non acuta
si geminant Corybantes aera,

tristes ut irae, quas neque Noricus

deterret ensis nec mare naufragum
nec saevus ignis nec tremendo
Iuppiter ipse ruens tumultu.

fertur Prometheus addere principi

limo coactus particulam undique
desectam et insani leonis

vim stomacho apposuisse nostre.

irae Thyesten exitio gravi
stravere et altis urbibus ultimae
stetere causae, cur perirent
funditus imprimeretque muris

hostile aratrum exercitus insolens.
compesce mentem! me quoque pectoris
temptavit in dulci iuventa
fervor et in celeris iambos

misit furentem: nunc ego mitibus
mutare quaero tristia, dum mihi
fias recantatis amica
opprobriis animumque reddas.

10

15

20

25

xvl. 8. The MSS. with one doubtful exception haye sic geminant.

Bentley's reading si has been largely adopted by editors.

