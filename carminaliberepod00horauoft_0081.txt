CARMINUM

LIBER SECUNDUS.—

———-——

1.

Motum ex Metello consule civicum
bellique causas et vitia et modos
ludumque Fortunae gravisque
principum amicitias et arma

nondum expiatis uncta cruoribus,
periculosae plenum opus aleae,
tractas et incedis per ignis
suppositos cineri dolosos

paulum severae Musa tragoediae

desit theatris: mox ubi publicas
res ordinariS, grande munus
Cecropio repetes coturno,

10

