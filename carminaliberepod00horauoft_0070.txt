26

HORATI CARMINUM

XXVI.

Musis amicus tristitiam et metus
tradam protervis in mare Creticum
portare ventiS, quis sub Arcto
rex gelidae metuatur orae,

quid Tiridaten terreat, unice 5
securus. o quae fontibus integris
gaudes, apricos necte flores,
necte meo Lamiae coronam,

Pimplei dulcis. nil sine te mei
prosunt honores: hunc fidibus novis, 10
hunc Lesbio sacrare plectro
teque tuasque decet sorores

XXVII.

Natis in usum laetitiae scyphis
pugnare Thracum est: tollite barbarum
morem verecundumque Bacchum

sanguineis prohibete rixis.

vino et lucernis Medus acinaces 5
immane quantum discrepat: impium
lenite clamorem, sodaleS,
et cubito remanete presso.

vultis severi me quoque sumere
partem Falerni? dicat Opuntiae '10
frater Megyllae, quo beatus
vulnere, qua pereat sagitta.

xxvl. 9. Pimplei is Bentley's reading. The MSS. have Piplea.

