LIB. 111. xxix.

stirpesque raptas et pecus et domos
volventis una, non sine montium
clamore vicinaeque silvae,
cum sera diluvies quietos

irritat amnis. ille potens sui
laetusque deget, cui licet in diem

dixisse ⁴ vixi: cras vel atra
nube polum pater occupato,

vel sole puro 3 non tamen irritum,
quodcumque retro est, efficiet neque
diffinget infectumque reddet,
quod fugiens semel hora vexit.'

Fortuna, saevo laeta negotio et
ludum insolentem ludere pertinax,
transmutat incertos honoreS‚

nunc mihi, nunc alii benigna.

laudo manentem: si celeris quatit

pinnam, resigno quae dedit et mea
virtute me involvo probamque
pauperiem sine dote quaero,

non est meum, si mugiat Africis
malus procellis, ad miseras preces
decurrere et votis pacisci,

ne Cypriae Tyriaeque merces

addant avaro divitias mari:
tunc me biremis praesidio scaphae
tutum per Aegaeos tumultus
aura seret geminusque Pollux.

97

40

45

50

55

