10 HORATI CARMINUM

VIII.

Lydia, dic, per omnis

te deos oro, Sybarin cur properes amando
perdere, cur apricum

oderit campum, patiens pulveris atque solis,
cur neque militaris 5

inter aequalis equitet, Gallica nec lupatis
temperet ora frenis?

cur timet flavum Tiberim tangere? cur olivum
sanguine viperino “

cautius vitat neque iam livida gestat armis 10
bracchia, saepe disco, ’

saepe trans finem iaculo nobilis expedito?
quid latet, ut marinae

filium dicunt Thetidis sub lacrimosa Troiae
funera, ne virilis ' . 15

cultus in caedem et Lycias proriperet catervas?

IX.

Vides ut alta stet nive candidum

Soracte nec iam sustineant onus

· silvae laborantes geluque
flumina constiterint acuto.

dissolve frigus ligna super foco 5
large reponens atque benignius
deprome quadrimum Sabina,
o Thaliarche, merum diota.

permitte divis cetera 3 qui simul
stravere ventos aequore fervido· 10
⁶ deproeliantis, nec cupressi

nec veteres agitantur orni.

