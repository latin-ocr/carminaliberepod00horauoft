6 HORATI CARMINUM

terris incubuit cohors,
,semotique prius tarda necessitas
leti corripuit gradum.
expertus vacuum Daedalus aera
pennis non homini datis ; ῃ 35
perrupit Acheronta Herculeus labor.
nil mortalibus ardui est:
caelum ipsum petimus stultitia, neque
per nostrum patimur scelus
iracunda Iovem ponere fulmina. 40

IV.

Solvitur acris hiems grata vice veris et Favoni,
trahuntque siccas machinae carinas,

ac neque iam stabulis gaudet pecus aut arator igni,
nec prata canis albicant pruinis.

iam Cytherea choros ducit Venus imminente luna, 5
iunctaeque Nymphis Gratiae decentes

alterno terram quatiunt pede, dum gravis Cyclopum
Volcanus ardens visit officinas.

nunc decet aut viridi nitidum caput impedire myrto,
aut flore, terrae quem ferunt solutae 3 10

nunc et in umbrosis Fauno decet immolare luciS‚
seu poscat agna sive malit haedo.

1v. 8. The best MSS. have visit, but many have urit. In capitals
VISIT and VRIT are very similar, but there is no parallel for urit in
the sense required (‘lights up ’). A few inferior uss. have ussit or
iussit, which, in Munro's opinion, arose from vzlrsit, the Augustan
spelling of visit.

