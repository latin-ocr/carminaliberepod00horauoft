HORATI CARMINUM

insigne maestis praesidium reis
et consulenti, Pollio, curiae,
cui laurus aeternos honores
Delmatico peperit triumpho.

iarn nunc minaci murmure cornuum

perstringis auris, iam litui¹ strepunt,
iarn fulgor armorum fugacis

terret equos equitumque vultus·

audire magnos iam videor duces ¹
non indecoro pulvere sordidos,
et cuncta terrarum subacta

praeter atrocem* animum Catonis.

Iuno et deorum quisquis amicior
Afris inulta cesserat impotens
tellure, victorurn nepotes
rettulit inferias Iugurthae.

quis non Latino sanguine pinguior
campus sepulcris impia proelia
testatur auditumque Medis “
Hesperiae sonitum ruinae?

'qui gurges aut quae flumina lugubris

ignara belli? quod mare Dauniae
non decoloravere caedes?
quae caret ora cruore nostro?

sed ne relictis, Musa, procax iocis
Ceae retractes munera neniae,
mecum Dionaeo sub antro
quaere modos leviore plectro,

‚1⁵

20

25

30

35

40

