16

HORATI CARMIN UM

aequor? non tibi sunt integra lintea,
non di, quos iterum pressa voces malo.
quamvis Pontica pinus,
silvae filia nobilis,

iactes et genus et nomen inutile,
nil pictis timidus navita puppibus
fidit. tu nisi ventis
debes ludibrium, cave.

nuper sollicitum quae mihi taedium,
nunc desiderium curaque non levis,
interfusa nitentis
vites aequora Cycladas.

XV.

Pastor cum traheret per freta navibus
Idaeis Helenen perfidus hospitam,
ingrato celeris obruit otio

ventos ut caneret fera

Nereus fata: â€˜mala ducis avi domum,
quam multo repetet Graecia milite,
coniurata tuas rumpere nuptias '

et regnum Priami vetus.

heu heu, quantus equis, quantus adest viris

sudor! quanta moves funera Dardanae

genti! iam galeam Pallas et aegida
currusque et rabiem parat.

nequicquam Veneris praesidio ferox

pectes caesariem grataque feminis

inbelli cithara carmina divides 3
nequicquam thalamo gravis

10

15

20

10

