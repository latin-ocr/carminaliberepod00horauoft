82

HORATI CARMINUM

XVI.

Inclusam Danaen turris aenea

robustaeque fores et vigilum canum

tristes excubiae munierant satis
nocturnis ab adulteris,

si non Acrisium, virginis abditae

custodem pavidum, Iuppiter et Venus

risissent: sore enim tutum iter et patens
converso in pretium deo.

aurum per medios ire satellites

et perrumpere amat saxa potentius

ictu fulmineo: concidit auguris
Argivi domuS, ob lucrum

demersa exitio Í¾ diffidit urbium

portas vir Macedo et subruit aemulos

reges muneribus, munera navium
saevos illaqueant duceS.

crescentem sequitur cura pecuniam

maiorumque fames: iure perhorrui

late conspicuum tollere verticem,
Maecenas, equitum decus.

quanto quisque sibi plura negaverit,

ab dis plura feret: nil cupientium

nudus castra peto et transfuga divitum
partis linquere gestio,

contemptae dominus splendidior rei,
quam si quicquid arat impiger Apulus
occultare meis dicerer horreis,

magnas inter opes inops.

10

20

25

