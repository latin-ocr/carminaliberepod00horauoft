32

HORATI CARMINUM

ipsum me melior cum peteret VenuS,

grata detinuit compede Myrtale

libertina, fretis acrior Hadriae
curvantis Calabros sinus.

XXXIV.

Parcus deorum cultor et infrequens,
insanientis dum sapientiae
consultus erm, nunc retrorsum
vela dare atque iterare cursus

cogor relictos: namque Diespiter,
igni corusco nubila dividens
plerumque, per purum tonantis
egit equos volucremque currum,

quo bruta tellus et vaga flumina,
quo Styx et invisi horrida Taenari

sedes Atlanteusque finis »f ⁸
concutitur. valet ima summis

mutare et insignem attenuat deuS,
obscura promens: hinc apicem rapax
Fortuna cum stridore acuto
sustulit, hic posuisse gaudet.

⁶ · XXXV.

O diva, gratum quae regis Antium,
praesens vel imo tollere de gradu
mortale corpus vel superbos
vertere funeribus triumphos:

10

