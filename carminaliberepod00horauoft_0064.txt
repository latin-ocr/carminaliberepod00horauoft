20 HORATI CARMINUM

XVIII.

Nullam, Vare, sacra vite prius severis arborem

circa mite solum Tiburis et moenia Catili:

siccis omnia nam dura deus proposuit, neque

mordaces aliter diffugiunt sollicitudines.

quis post vina gravem militiam aut pauperiem crepat? 5
quis non te potius, Bacche pater, teque, decens Venus?

¹ ac nequis modici transiliat munera Liberi,

Centaurea monet cum Lapithis rixa super mero
debellata, monet Sithoniis non levis Euhius,

cum fas atque nefas exiguo fine libidinum 10
discernunt avidi. non ego te, candide Bassareu,

invitum quatiam nec variis obsita frondibus

sub divum rapiam. saeva tene cum Berecyntio

cornu tympana, quae subsequitur caecus amor sui

et tollens vacuum plus nimio glotia verticem 15
arcanique fides prodiga, perlucidior vitm.

XIX.

Mater saeva Cupidinum
Thebanaeque iubet me Semelae puer
et lasciva Licentia
finitis animum reddere amoribus·
urit me Glycerae nitor 5
splendentis Pario marmore purius,
urit grata protervitas
et vultus nimium lubricus aspici.
in me tota ruens Venus
Cyprum deseruit, nec patitur Scythas ιο
et versis animosum equis
Parthum dicere nec quae nihil attinent.

