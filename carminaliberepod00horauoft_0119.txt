LIB. 111. vii—ix, - 75

servit Hispanae vetus hostis orae

Cantaber sera domitus catena.

iam Scythae laxo meditantur arcu
cedere campis.

neglegens„ nequa populus laboret, 25
parce privatus nimium cavere et
dona praesentis cape laetus horae ac

linque severa.

IX.

Donec gratus eram tibi
nec quisquam potior bracchia candidae
cervici iuvenis dabat,
Persarum vigui rege beatior.
‘donec non alia magis 5
arsisti neque erat Lydia post Chloen,
multi Lydia nominis ⁶
Romana vigui clarior 11ia.’
me nunc Thressa Chloe regit,
dulcis docta modos et citharae sciens, 10
pro qua non metuam mori,
si parcent animae fata superstiti.
‘me torret face mutua
Thurini Calais filius Ornyti,
pro quo bis patiar mori, 15
si parcent puero fata superstiti!

ml· 26. Pros. Palmer proposes to read parte sor parce (i.e.
We cavere ne qua parte pop. lab. ). There is a certain redundancy
h the text as it stands and neglegere ne is not usual Latin.

