52

HORATI CARMINUM

XIV.

Eheu fugaces, Postume, Postume,
labuntur anni nec pietas moram
rugis et instanti senectae
afferet indomitaeque morti ς

non, si treceniS‚ quotquot eunt dies,
amice, places illacrimabilem
Plutona tauris, qui ter ampium · ἶ -
Geryonen Tityonque tristi

compescit unda, scilicet omnibus,
quicumque terrae munere vescimur,
enaviganda, sive* reges
sive inopes erimus coloni.

frustra cruento Marte carebimus
fractisque rauci fluctibus Hadriae,
frustra per autumnos nocentem
corporibus metuemus Austrum.

visendus ater flumine languido
Cocytos errans et Danai genus
infame damnatusque longi
Sisyphus Aeolides laboris. ι

¹ ² linquenda tellus et domus et placens

uxor, neque harum, quas colis, arborum

ᾗ te praeter invisas cupressos

ulla brevem dominum sequetur.
absumet heres Caecuba dignior

servata centum clavibus et mero
tinguet pavimentum superbo,
pontificum potiore cenis.

10

ι5

20

25

