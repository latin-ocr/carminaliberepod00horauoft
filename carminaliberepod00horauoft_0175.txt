ii, iii. 131
haec ubi locutus faenerator Alfius,
iam iarn futurus rusticus,
omnem redegit Idibus pecuniam,
quaerit Kalendis ponere. 70

111.

Parentis olim siquis impia manu
senile guttur fregerit,
edit cicutis alium nocentius.
o dura messorum ilia!
quid hoc veneni saevit in praecordiis? 5
num viperinus his cruor
incoctus herbis me fefellit, an malas
Canidia tractavit dapes?
ut Argonautas praeter omnis candidum
Medea mirata est ducem, 10
ignota tauris illigaturum iuga
perunxit hoc Iasonem,
hoe delibutis ulta don1s paelicem
serpente fugit alite.
nec tantus umquam siderum insedit vapor ¹5
siticulosae Apuliae,
nec munus umeris efficacis Herculis
inarsit aestuosiuS.
at siquid umquam tale concupiveri5‚
iocose MaecenaS, precor 20
manum puella savio opponat tu0,
extrema et in sponda cubet.

