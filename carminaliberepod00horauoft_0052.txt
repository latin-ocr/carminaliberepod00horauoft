8 HORATI CARMIN UM

VI.

Scriberis Vario fortis et hostium

victor Maeonii carminis aliti,

quam rem cumque ferox navibus aut equis
miles te duce gesserit.

nos, Agrippa, neque haec dicere, nec gravem 5
Pelidae stomachum cedere nescii,
nec cursus duplicis per mare Ulixei,

nec saevam Pelopis domum

conamur, tenues grandia, dum pudor
imbellisque lyrae Musa potens vetat ιο
laudes egregii Caesaris et tuas

culpa deterere ingeni.

quis Martem tunica tectum adamantina

digne scripserit aut pulvere Troico

nigrum Merionem aut ope Palladis 15
Tydiden superis parem?

nos convivia, nos proelia virginum
sectis in iuvenes unguibus acrium
cantamus vacui, sive quid urimur,
non praeter solitum leves. 20

vl. 2. All MSS. have alite, but many editors (following Passeratius,
ob. 1602) read aliti. No doubt, the dative of the agent is* commonly used
only with compound passive tenses. As Madvig says (on Cic. De Fin.
1. iv. 11), Cicero could not have written scribuntur nobis multa but
might have written scripta sunt nobis. But ef. Epist. 1. 19. 3 carmina
quae scribuntur aquae potoribus.

