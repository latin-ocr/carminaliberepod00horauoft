1 20 HORATI CARMINUM

sic tauriformis volvitur Aufidus, 25
qui regna Dauni praefluit Apuli,
cum saeisit horrendamque cultis
diluviem meditatur agris,

ut barbarorum Claudius agmina
ferrata vasto diruit impetu, 30
primosque et extremos metendo
stravit humum, sine clade victor,

te copias, te consilium et tuos
praebente divos. nam tibi, quo die
portus Alexandrea supplex 35
et vacuam patefecit aulam,

fortuna lustro prospera tertio
belli secundos reddidit exituS,
laudemque et optatum peractis
imperiis decus arrogavit. 40

te Cantaber non ante domabilis
Medusque et InduSâ€š te profugus Scythes
miratur, o tutela praesens
Italiae dominaeque Romae.

te fontium qui celat origines 45
Nilusque et Hister, te rapidus Tigris,
te beluosus qui remotis
obstrepit Oceanus Britannis,

28. The MSS. are divided between meditatur and minitatur and

both these readings go back to the 4th century, for Servius quotes
meditatur and Nonius minitatur.

