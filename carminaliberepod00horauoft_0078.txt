34

HORATI CARMINUM

eheu, cicatricum et sceleris pudet
fratrumque. quid nos dura refugimus
aetas? quid intactum nefasti 35
liquimus Ρ unde *manum iuventus

metu deorum continuit? quibus
pepercit aris? o utinam nova
incude diffingas retunsu'm in
Massagetas Arabasque ferrum. 40

XXXVI.

Et ture et fidibus iuvat
placare et vituli sanguine debito
custodes Numidae deos, i
qui nunc Hesperia,¹ sospes ab ultima
caris multa sodalibus, ' 5
nulli plura tamen >dividit oscula
quam dulci Lamiae, memor,
actae non alio rege puertiae
mutataeque simul togae.
Cressa ne careat pulchra dies nota, 10
neu promptae modus amphorae
neu morem in Salium sit requies pedum,
neu multi Damalis meri
Bassum Threicia vincat amystide,
neu desint epulis rosae 15
neu vivax apium neu breve lilium.
omnes in Damalin putris
deponent oculos, nec Damalis novo
divelletur adultero,
lascivis hederis ambitiosior. ι 20

