LIB. 1v. viii, ix,

IX.

Ne forte credas interitura, quae
’ longe sonantem natus ad Aufidum
non ante vulgatas per artis

verba loquor socianda chordis.

non, si priores Maeonius tenet
sedes Homerus, Pindaricae latent
Ceaeque et Alcaei minaces
Stesichorique graves camenae,

nec, siquid olim lusit Anacreon,
delevit aetas 3 spirat adhuc amor
vivuntque commissi calores
Aeoliae fidibus puellae.

non sola comptos arsit adulteri
crines et aurum vestibus illitum

mirata regalisque cultus
et comites Helene Lacaena,

primusve Teucer tela Cydonio

derexit arcu3 non semel Ilios

vexata3 non pugnavit ingens
Idomeneus Sthenelusve solus

dicenda Musis proelia; non ferox

Hector vel acer Deiphobus gravis
excepit ictus pro pudicis

coniugibus puerisque primus,

vixere fortes ante Agamemnona
multi ς sed omnes illacrimabiles
urgentur ignotique longa
nocte, carent quia vate sacro.

Qu.

113

10

¹5

20

